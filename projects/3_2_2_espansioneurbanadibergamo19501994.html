<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html><head>
<meta content="text/html; charset=ISO-8859-1" http-equiv="content-type"><title></title></head>
<body>
<table style="background-color: white; width: 1000px; height: 527px; text-align: left; margin-left: auto; margin-right: auto;" border="0" cellpadding="2" cellspacing="2">
<tbody>
<tr align="center">
<td style="background-color: transparent;" colspan="1" rowspan="1"><b style=""><i style=""><span style="font-size: 14pt; line-height: 115%; font-family: &quot;Calibri&quot;,sans-serif;">Espansione urbana di Bergamo: 1950 &#8211; 1994</span></i></b></td>
</tr>
<tr style="font-weight: bold;"><td colspan="1" rowspan="1"><i style=""><span style="font-size: 11pt; line-height: 115%; font-family: &quot;Calibri&quot;,sans-serif;"><img style="width: 989px; height: 705px;" alt="fig25" src="immagini/fig_25.png"><br></span></i><i style=""><span style="font-size: 11pt; line-height: 115%; font-family: &quot;Calibri&quot;,sans-serif;"><span style=""></span></span></i><i style=""><span style="font-size: 11pt; line-height: 115%; font-family: &quot;Calibri&quot;,sans-serif;">L&#8217;espansione
urbana di Bergamo (1950-1994): a partire dagli anni Cinquanta inizia l&#8217;urbanizzazione
intensiva di Bergamo, mentre contemporaneamente si costruiscono le Circonvallazioni,
che producono una nuova frattura tra il tessuto urbano e i Corpi Santi, dopo
quella prodotta dalla realizzazione del tracciato ferroviario</span></i></td></tr><tr>
<td colspan="1" rowspan="1"><i style=""><span style="font-size: 11pt; line-height: 115%; font-family: &quot;Calibri&quot;,sans-serif;"></span></i><i style=""><span style="font-size: 11pt; line-height: 115%; font-family: &quot;Calibri&quot;,sans-serif;"></span></i><div style="text-align: justify;"><span style="font-size: 11pt; line-height: 115%; font-family: &quot;Calibri&quot;,sans-serif;">A
partire dagli anni Cinquanta inizia la fase più intensiva dell&#8217;espansione della
città che progressivamente ingloberà l&#8217;area attorno ai Corpi Santi. La soglia
storica del 1950 ci mostra numerose trasformazioni rispetto al ventennio
precedente; innanzitutto si consolida l&#8217;abitato lungo la via S. Bernardino. Negli
anni Sessanta il polo industriale del Gres viene separato dal borgo di Colognola con la
costruzione della circonvallazione, trovandosi in
un&#8217;enclave i cui confini erano &#8211; e sono &#8211; la ferrovia e la circonvallazione da
cui val la pena partire per ripensare l&#8217;area e la sua riconnessione al territorio.
Ad ogni modo, tale intervento provocò, in senso più esteso, una seconda
frattura territoriale &#8211; dopo quella relativa alla realizzazione del tracciato
ferroviario della fine dell&#8217;Ottocento &#8211; tra il tessuto urbano cittadino e gli
antichi Corpi Santi, visibile nella carta del 1970. Inoltre, quest'ultimo documento </span><span style="font-size: 11pt; line-height: 115%; font-family: &quot;Calibri&quot;,sans-serif;">evidenzia l&#8217;intensificarsi ulteriore dell&#8217;urbanizzazione
iniziata nei decenni precedenti e mostra l&#8217;edificazione di quartieri nuovi (Villaggio
degli sposi, Monterosso) rispondenti agli stilemi dell&#8217;insediamento abitativo in
periferia, dunque abitazioni popolari, pochi servizi e infrastrutture di
collegamento con la città. L&#8217;espansione continuò negli anni Ottanta in
corrispondenza dei principali assi stradali: lungo la S.S. 591
Malpensata-Azzano S. Paolo, lungo la via Broseta e, in parte, anche lungo la
S.S. 525. Le carte del 1970, 1983 e 1994, in particolare, mostrano nelle
vicinanze di Colognola e di Campagnola la nascita di nuove periferie ossia aree
emarginate rispetto all&#8217;accessibilità al resto della città. Così come una
importante espansione urbanistica fu creata oltre la fascia a ovest della
ferrovia con la costruzione del nuovo quartiere di Villaggio Sposi e
l&#8217;espansione di Grumello del Piano.</span><br><o:p></o:p>
</div></td>

</tr>
<tr>

</tr>
</tbody>
</table>
<br>
</body></html>